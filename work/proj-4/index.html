<p><strong>Beste lezer,</strong></p>

<p>Eerst en vooral wil ik u verwelkomen op mijn website! Ik ben Maarten Vissers, een zeventienjarige student aan het Immaculata Instituut te Oostmalle. Ik woon in Sint-Antonius en wat me vooral bezig houdt is fitness en Chiro. Ik ben begonnen in Maris Stella, maar al snel wist ik dat ik iets met computers wilde doen.</p>

<p>Net zoals alle andere leerlingen uit mijn klas kreeg ik de opdracht om een website te maken voor mijn GIP. Ik heb mijn website gemaakt aan de hand van Gohugo, om het in het Engels te zeggen: &lsquo;a static site generator&rsquo;.  In het begin vond ik Gohugo enorm complex en ingewikkeld, maar naarmate het oefenen begon ik meer te begrijpen. Het nut van Gohugo is eigenlijk het automatisch genereren van een simpel markdown-bestand naar een html-bestand. Om het even uit te leggen: je maakt een tekst in markdown en kent deze toe aan een thema. Gohugo verwerkt deze tekst automatisch in het thema en je hoeft niets aan de html aan te passen. Dit maakt het in de toekomst enorm gemakkelijk. Je hoeft enkel de teksten te schrijven en te laten genereren, niet meer of niet minder.</p>

<p>Mijn bedoeling was om van mijn site een soort presentatie te maken, aangezien ik deze moet voorstellen aan een jury. Door dit te doen, toont het uiterlijk van mijn site erg professioneel en dat is tenslotte waar de meeste mensen hun eerste indruk op baseren. Het minpunt voor sommigen is dat de site niet super gebruiksvriendelijk is, maar zoals ze zeggen: &lsquo;Wie mooi wil zijn, moet lijden&rsquo;. Mijn voorkeur ging in dit geval naar het uiterlijk, in plaats van naar de gebruiksvriendelijkheid.</p>

<p>Het laatste puntje is mijn toekomst. Eerst en vooral zal ik proberen om dit jaar met succes af te sluiten en vervolgens zal ik een grote twee maanden genieten van mijn vakantie. Na deze vakantie ga ik studeren op de KDG als student Toegepaste Informatica. Deze opleiding zal ongeveer drie jaar in beslag nemen, maar hierna ben ik nog niet van plan om te stoppen. Wat ik zeker weet is dat ik een specialisatiejaar Cybercrime wil doen. Dit alles om later te eindigen bij de afdeling Cybercrime van de Politie Noorderkempen.</p>

<p><strong>Veel leesplezier!</strong></p>

